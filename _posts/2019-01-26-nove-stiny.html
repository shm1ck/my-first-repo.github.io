---
layout: bl-post
bl-title:  "Vytvoření nových stínů objektu pomocí štětce / DTP manuál"
title: Vytvoření nových stínů objektu pomocí štětce
date:   2019-01-26 05:10:14 -0400
categories: photoshop
tags: blog
author: Marek Šmidrkal
permalink: nove-stiny
font-awesome: fas fa-socks
published: true
---
<div class="box">
  <h2>Přidání věrohodných stínů využijeme při produktové fotografii i při montážích. S oblíbeným efektem všech DTP pracovníků vržený stín si bohužel málokdy vystačíme.</h2>

  <p>Stín je pouze absence světla. Má svůj tvar a intenzitu. Vše záleží na zdroji svícení. Budeme muset vzít v úvahu intenzitu (vzdálenost), úhel (směr) a tvrdost světelného zdroje, který objekt osvětluje. Obecně vzato ve photoshopu vytvoříme stín pomocí černé barvy, které nastavíme správnou opacitu a použijeme mód průhlednosti násobit.</p>
</div>

<div class="box">
  <img class="width-100 title-padding" src="../media/img/orig/nove-stiny/pix-01.jpg">
  <p class="descp">Zde je zdroj světla tvrdý, velmi intenzivní, je tedy buď blízko či je velmi silný nebo obojí. Osvětlení probíhá zleva doprava, zdroj je umístěn někde vlevo nahoře. Vržené stíny jsou tedy velmi tmavé, mají jasné okraje, které se mírně rozostřují úměrně se vzdáleností od objektu.</p>
  
  <img class="width-100 title-padding" src="../media/img/orig/nove-stiny/pix-02.jpg">
  <p class="descp">Zde je světlo velmi rozptýlené. Vržené stíny jsou skoro neznatelné.</p>
</div>

<div class="box">
  <p>Při vytváření stínů beru vždy v úvahu dva druhy stínů. Vlastní stín, který zase až tak není ovlivněn zdrojem osvětlení. Je velmi tmavý a divákovi pomáhá rozpoznat, jestli objekt leží na zemi nebo levituje. A vržený stín, který je ovlivněn hlavně osvětlením scény.</p>
</div>

<div class="box">
  <img class="width-100 title-padding" src="../media/img/orig/nove-stiny/pix-03.jpg">
  <p class="descp">Tato fotografie z Pixabay není zrovna nejkvalitnější, ale je na ní dobře vidět rozdíl mezi vlastním a vrženým stínem. Vlastní stín je tvořen černou tenkou kruhovou linií těsně pod okrajem nohy stojánku na vajíčko. Divákovi dává pocit, že objekt leží na stole. Ostatní stíny jsou vržené.</p>
</div>

<div class="box">
  <h2>Vytvoření stínu pomocí nástroje štětec</h2>
  <p>Moje oblíbená technika při vytváření stínů u produktové fotografie je dokreslení pomocí štětce. Chce to cvik a trpělivost, ale pak už to jde samo. Práci hodně usnadní tablet, ale jde to v pohodě i myší. Začneme důkladným vymaskováním objektu.</p>
</div>

<div class="box">
  <img class="width-100 title-padding" src="../media/img/orig/nove-stiny/01.jpg">
  <p class="descp">Začneme maskou objektu.</p>
</div>

<div class="box">
  <p>Vytvořím si pod fotografií skupinu stín a podskupiny hard and soft. Do skupiny hard si dám novou vrstvu nazvu ji hard. Černým rozptýleným štětcem objedu konturu objektu, která se dotýká země. Teď svitek filmu vypadá, že skutečně leží na podložce. Pokud by měl objekt být ve vzduchu, objeví se kruhový stín pod ním.</p>
</div>

<div class="box">
  <img class="width-100 title-padding" src="../media/img/orig/nove-stiny/02.jpg">
  <p class="descp">Přidal jsem tvrdý stín objektu.</p>
</div>

<div class="box">
  <p>Pro vytvoření takového stínu mi pomůže jednoduchá pomůcka. V nastavení štětce je položka <code>zaoblení.</code> Té nastavím hodnotu okolo 15 %. Stopa štětce se sploští.</p>
</div>

<div class="box">
  <img class="width-100 title-padding" src="../media/img/orig/nove-stiny/03.jpg">
  <p class="descp">Zaoblení spolští stopu štětce.</p>
</div>

<div class="box">
  <p>Takovýmto štětcem snadno nakreslím stín kinofilmu, který se vznáší nad podložkou. Do skupiny soft si vytvořím vrstvu a změkčím okraje štětce na 0 % a nakreslím stín.</p>
</div>

<div class="box">
  <img class="width-100 title-padding" src="../media/img/orig/nove-stiny/04.jpg">
  <p class="descp">Zaoblení spolští stopu štětce.</p>
</div>

<div class="box">
  <p>Tento stín je hodně tvrdý, budu ho muset zjemnit. Zkusím dát <code>krytí</code> vrstvy na menší hodnotu (stále je potřeba zkoušet co bude vypadat nejlépe). Ještě můžeme zkusit přidat hloubku prostoru zesvětlením pozadí za objektem.</p>
</div>

<div class="box">
  <img class="width-100 title-padding" src="../media/img/orig/nove-stiny/05.jpg">
  <p class="descp">Nyní se svitek vznáší a má za sebou prostor.</p>
</div>

<div class="box">
  <p>Ale zpátky k dodělání stínu. Tvrdý stín už mám, tak teď ten měkký vržený. Do nové vrstvy ve skupině soft ho prostě dokreslím. Napřed nahrubo.</p>
</div>

<div class="box">
  <img class="width-100 title-padding" src="../media/img/orig/nove-stiny/06.jpg">
  <p class="descp">Základ pro velmi měkký vržený stín.</p>
</div>

<div class="box">
  <p>A teď budu ubírat. Snížím <code>krytí</code> a použiji masku, do které budu kreslit štětcem s krytím okolo 20 %.</p>
</div>

<div class="box">
  <img class="width-100 title-padding" src="../media/img/orig/nove-stiny/07.jpg">
  <p class="descp">Stín může být velmi jemný.</p>
</div>

<div class="box">
  <p>Celé skupině stín nastavím režim prolnutí <code>násobit.</code> Stín se pak pěkně prolne s pozadím.</p>
</div>

<div class="box">
  <img class="width-100 title-padding" src="../media/img/orig/nove-stiny/08.jpg">
</div>
