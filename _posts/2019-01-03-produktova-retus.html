---
layout: bl-post
bl-title:  "Retuš produktové fotografie / DTP manuál"
title: Retuš produktové fotografie
date:   2019-01-03 05:10:14 -0400
categories: photoshop
tags: 
author: Marek Šmidrkal
permalink: produktova-retus
font-awesome: fas fa-image
published: true
---
<div class="box">
<h2>Zkoušel jsem vyfotit produktovou fotografii s obyčejným kompaktem bez dalšího vybavení. Jak to šlo jsem popsal <a href="http://mareksmidrkal.cz/diy-produktove-foto" target="_blank">zde.</a> Jako první jsem odstranil pozadí a přenesel originální stíny. K tomu jsem vytvořil <a href="https://youtu.be/u2ojTQNUa1I" target="_blank">videonávod.</a> Ještě zbývá vyretušovat samotný objekt.</h2>
  
  <p>Před začátkem samotného retušování je dobré si přesně vymezit, co chci na fotografii vylepšit. Do samostatné vrstvy si udělám červeným štětcem značky, abych šel co nejrychleji k výsledku. Pozadí řešit nemusím, už jsem ho odstranil a přenesl stíny. Zbývá poladit expozici, objekt je hodně tmavý a odstranit nejrůznější drobky a fleky.</p>
</div>

<div class="box">
  <img class="width-100 title-padding" src="../media/img/orig/produktova-retus/01.jpg">
  <p class="descp">Rychle si vyznačím, co chci na fotografii retušovat.</p>
</div>

<div class="box">
  <p>Vymaskovanou fotografii objketu si dám do samostatné skupiny a masku přenesu na tuto skupinu, do které budu přidávat vrstvy úprav. Budu tak mít pouze jednu hlavní masku, kterou v případě potřeby snadno upravím.</p>
</div>

<div class="box">
  <img class="width-100 title-padding" src="../media/img/orig/produktova-retus/02.jpg">
  <p class="descp">Masku aplikuji na skupinu, ve které mám fotografii s objektem.</p>
</div>

<div class="box">
  <p>Svíčka je příliš tmavá, přidám si tedy vrstvu úprav <code>expozice.</code> Pomocí táhel vhodně upravím světlost fotografie. Tato vrstva úprav funguje pouze v barevném prostoru RGB.</p>
</div>

<div class="box">
  <img class="width-100 title-padding" src="../media/img/orig/produktova-retus/03.jpg">
</div>

<div class="box">
  <p>Okraje svíčky jsou velmi světlé, v podstatě téměř bílé. Na bílém pozadí mi to nevadí, ale na barevném to nevypadá dobře. U horního okraje stačí úprava masky objektu; trochu uberu.</p>
</div>

<div class="box">
  <img class="width-100 title-padding" src="../media/img/orig/produktova-retus/04.jpg">
</div>

<div class="box">
  <p>Po stranách konturám snížím světelnost vhodnou maskou vrstvy úprav expozice, kterou proběhlo zesvětlení. Štětcem s krytím 20 %, budu v krajích maskovat expozici. Na začátku to vezmu trochu víc a pak bílým štětcem mohu od středu ke kraji opět ubírat.</p>
</div>

<div class="box">
  <img class="width-100 title-padding" src="../media/img/orig/produktova-retus/05.jpg">
</div>

<div class="box">
  <p>Vlevo je vidět okraj etikety, který má asi 2px a působí rušivě. Vpravo mi u ní pořád ještě září okraj. Oba tyto problémy lze vyřešit ubraním z masky objektu. Vypnu si skupinu se stínem a začnu maskovat.</p>
</div>

<div class="box">
  <img class="width-100 title-padding" src="../media/img/orig/produktova-retus/06.jpg">
  <img class="width-100 title-padding" src="../media/img/orig/produktova-retus/07.jpg">
  <p class="descp">Po ubrání masky objektu bílé kontury zmizely</p>
</div>

<div class="box">
  <p>Musím upravit i masku stínu, protože mi nechává viditelné okraje svíčky. Začerním nahrubo vše kromě stínu, který chci zanechat.</p>
</div>

<div class="box">
  <img class="width-100 title-padding" src="../media/img/orig/produktova-retus/08.jpg">
</div>

<div class="box">
  <p>Teď si odstraním drobné vady, jako tečky od vosku, prach a podobně. Jedna možnost je použít klonovací razítko, kterým lze retušovat nedestruktivně. Zvolím si tedy nástroj <code>klonovací razítko</code> a nahoře si zvolím v možnosti vzorkovat: <code>současná a pod ní.</code> Vytvořím si novou vrstvu nad fotografií objektu a nazvu ji retuš.</p>
</div>

<div class="box">
  <img class="width-100 title-padding" src="../media/img/orig/produktova-retus/09.jpg">
</div>

<div class="box">
  <p>Do této vrstvy provádím retuš klonovacím razítkem, originální fotografie zůstává nedotčena.</p>
</div>

<div class="box">
  <img class="width-100 title-padding" src="../media/img/orig/produktova-retus/10.gif">
</div>

<div class="box">
  <p>Další možnost odstranění nechtěných detailů je nástroj záplata. Provádí se destruktivně přímo ve fotografii. Vyberu si <code>nástroj záplata</code> pomocí klávesy J. Označím oblast kterou chci odstranit. Výběr dělám nahrubo a nechám okolo objektu trochu prostoru, výběr nedělám úplně natěsno. Pak kliknu na výběr a táhnu na místo, kterým se má oblast výběru nahradit. Odstraním tím nepěkné odlesky nad etiketou. Ovšem úplně těsně nad etiketou ještě použiji klonovací razítko, protože záplata mi nabere barvu etikety.</p>
</div>

<div class="box">
  <img class="width-100 title-padding" src="../media/img/orig/produktova-retus/11.jpg">
  <p class="descp">Záplata nabrala v místě okraje etikety její barvu a vytvořila nežádoucí výsledek.</p>
</div>

<div class="box">
  <p>Fotografie již vypadá k světu. Nicméně padá k pravé straně, ale to lze snadno opravit pomocí nástroje oříznutí. </p>
</div>

<div class="box">
  <img class="width-100 title-padding" src="../media/img/orig/produktova-retus/12.jpg">
  <img class="width-100 title-padding" src="../media/img/orig/produktova-retus/13.jpg">
  <p class="descp">Před a po natočení celé fotografie.</p>
</div>

<div class="box">
  <p>A co dál? Jak by fotil takovou produktovku profesionální fotograf? Na webu jsem našel odpověď na <a href="https://emmacroman.com/blog/brighton-product-lifestyle-photography" target="_blank">blogu Emmy Croman.</a> Jako největší slabina u mé fotografie mi přijde úhel, ze kterého je vyfocená. Použil jsem zbytečně pohled zhora a svíčka teď vypadá, že má kónický tvar, přestože kalíšek je dokole rovný. Ale to má nejspíš hlavně na svědomí objektiv.</p>
</div>

<div class="box">
  <img class="width-100 title-padding" src="../media/img/orig/produktova-retus/14.jpg">
  <p class="descp">Případná další montáž už pak jde rychle.</p>
</div>

